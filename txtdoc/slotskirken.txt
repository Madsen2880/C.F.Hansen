Christiansborg Slotskirke blev indviet i 1826, på dagen hvor man også fejrede 1000-året for kristendommens indførelse i Danmark. Siden har kirken på Slotsholmen i København været hærget af brande op til flere gange.I 1800 havde C.F. Hansen fået til opgave at genopbygge Christiansborg Slot efter branden i 1794. Det var først ti år senere at man besluttede at genopføre slotskirken. Slottet og slotskirken blev opført med genbrug af de udbrændte bygningers murværk. På denne måde kunne Frederik den 6. skåne den anstrengte økonomi.I dag er det kun kirken der er tilbage, efter at endnu en brand i 1884 ødelagde slottet. I 1992 brændte en stor del af kirken. Efter et større restaureringsarbejde åbnede kirken igen i 1997.Frederik den 6.s enevældige magt symboliseres i byggeriet: Kirken er enkel men monumental. Kirken har ikke noget tårn, hvilket er lidt atypisk for kirker. I stedet har kirken søjlepartier og tempelgavle. C.F. Hansen var inspireret Rom: Kirken har en glat pudset facade med en portal omgivet af fire store søjler. Søjlerne bærer en trekantet gavl. Stilen er klassicistisk - den er kendetegnet ved diverse lån fra antikkens formsprog.Når man ser på kirken udefra kan man have svært ved at overskue den lave kuppel, som hæver sig op over den aflange bygningskrop. Men inde i kirkerummet oplever man kuplen som langt mere dominerende - kan man nærmest få en fornemmelse af at være i en rundkirke.